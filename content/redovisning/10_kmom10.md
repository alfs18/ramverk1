---
---
Redovisning kmom10
=========================

Detta innehåll är skrivet i markdown och du hittar innehållet i filen `content/redovisning/10_kmom10.md`.

När man är inloggad byts "Logga in"-knappen ut mot en profilknapp som tar en till ens egen sida, samt en logga ut-knapp. Det läggs även till fler menyval under Frågor-knappen när man är inloggad - det gör att det går lite snabbare att navigera till vissa sidor.

La till en initialize-funktion i kontrollern som kollar att man är inloggad ifall man försöker ta sig till vissa sidor som kräver inloggning. Gör man det så kommer det upp ett meddelande som ber en att logga in. Inloggningssidan och sidan med skapa-nytt-konto-formuläret är uppenbarligen undantagna från den regeln.

Endast innehållet på startsidan samt om-sidan kan ses som utloggad. För allt annat innehåll krävs inlogg.

När man tittar på alla ställda frågor kan man i högersidan se alla taggar som finns och därigenom filtrera vilka frågor/taggar man vill se.

När man klickar på en ställd fråga kan man se gjorda kommentarer, samt själv kommentera. Bara den som skrivit frågan kan välja en kommentar som ett svar, men alla kan rösta på hur bra de tyckte att svaret var. Det går även att rösta på kommentarer och frågan - pil ner för dåligt och pil upp för bra.
Man kan i högersidan även se vilka taggar som är kopplade till frågan, samt klicka på dem för att se andra frågor med samma tagg.
Högst upp kan man även välja att filtrera svaren - om man vill se dem efter datum eller efter högst rankning.

Man kan ändra och ta bort alla typer av inlägg som man själv skrivit.

En profilbild tilldelas automatiskt till en användare - det finns en array med default-bilder (som ligger i en egen tabell - Pictures) som slumpvis tilldelar användaren en av bilderna när användaren skapar ett konto. Bilden sparas till User-tabellen, så att bilden förblir densamma varje gång användaren loggar in. Profilbilden kan efter inloggning ändras - antingen till en annan default-bild eller till en bild som användaren laddar upp. Bilder som laddas upp sparas i databasen, i Pictures-tabellen. Dessa kopplas sedan till användaren och kan endast väljas som profilbild av den som lagt till den. (Hann dock inte med att lägga till en funktion för att ta bort uppladdade bilder, vilket annars kunnat vara trevligt.)

När man loggat in kan användaren även ändra presentationen om sig själv.

På förstasidan för frågor ser man bland annat de tre mest aktiva användarna. Aktiviteten baseras på antal inlägg som gjorts, dvs. frågor ställda, skrivna svar och kommentarer.

Hade problem med ÅÄÖ när jag använde formulären. För att lösa detta gjorde jag en funktion som bytte ut ASCII-tecknena till vanliga ÅÄÖ-tecken.

Tyckte att projektet var ganska tidskrävande och lite krångligt. Visste inte riktigt hur jag skulle göra för att koppla kommentarer till en fråga eller svar och hur jag skulle göra för att markera en kommentar som svar. Visste heller inte riktigt vad som behövde finnas i tabellerna och hur många tabeller som behövdes till en början, utan fick utveckla detta efterhand som jag insåg vad som saknades.
Projektet var särskilt tidskrävande eftersom jag samtidigt ville att sidan skulle se snygg ut och vara lättnavigerad - vissa sidor blev dock inte fullt så lättnavigerade som jag önskat - exempelvis att det ibland inte finns en tillbakaknapp eller liknande.

Är i det stora hela nöjd med kursen. Hade kanske önskat en introducering till Gravatar innan projektet - löste profilbilden på ett annat sätt nu dock.
Jag ger kursen 8/10 i betyg.
